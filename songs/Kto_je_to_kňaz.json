{
  "title": "Kto je to kňaz",
  "author": "",
  "categories": [
    ""
  ],
  "song_parts": [
    {
      "type": "intro",
      "lines": [
        "Mamička, otecko, kto je to kňaz?"
      ]
    },
    {
      "type": "verse",
      "lines": [
        "Dieťa moje, kňaz je druhý Ježiš,",
        "preto nosí na svätom rúchu vpredu i vzadu kríž.",
        "Keď na oltár Pána Ježiša zvoláva",
        "a potom v hostii bielej nám podáva.",
        "Kňaz je otec všetkých nežne milujúci,",
        "trpezlivý, láskavý, vždy odpúšťajúci.",
        "On sa vrúcne modlí za nás i za teba,",
        "vyprosuje všetky dary, čo nám treba.",
        "On ťa posilňuje, je priateľ úprimný,",
        "neodsúdi, nezradí, aj keď pozná viny.",
        "Tešiteľ je v bôli, pestovateľ ruží,",
        "málo lásky nájde, hoc on všetkým slúži.",
        "On je lekár, ktorý duše uzdravuje",
        "a nevinnosť duší lieči, ochraňuje."
      ]
    },
    {
      "type": "verse",
      "lines": [
        "Kňaz je druhý Noe.",
        "Keď sa nad človekom trhá čierna chmára,",
        "keď pod dušou priepasť sa mu rozotvára.",
        "Kňaz ho neopustí, berie dušu slabú,",
        "ako holubicu k sebe do korábu."
      ]
    },
    {
      "type": "verse",
      "lines": [
        "Kňaz je druhý Mojžiš.",
        "Vymaňuje svoj ľud z moci faraóna,",
        "prikázania lásky vkladá do zákona.",
        "So zázračným prútom udrie na bok skaly",
        "a z jej lona voda života sa valí.",
        "Na Sinajskej hore, pred horiacim hlohom,",
        "k Bohu pristupuje, zhovára sa s Bohom.",
        "Boh na jeho prosbu posiela nám mannu,",
        "tak nám pripravuje cestu do Kanaánu."
      ]
    },
    {
      "type": "verse",
      "lines": [
        "Kňaz je Kristus druhý.",
        "Slovom vlieva dušiam balzam na neduhy.",
        "Opovrhovaný nikým nepohrdne,",
        "pri nešťastí cudzom slzou zrak mu zvlhne.",
        "Stavia chrámy čnosti, búra vášní modly,",
        "keď ho vysmievajú, on sa za nich modlí.",
        "Keď mu päsťou hrozia, on len požehnáva,",
        "za ovečky bludné vlastný život dáva.",
        "U neho sa Cirkev v krstnej vode rodí,",
        "chodí k Ježišovi, Ježiš za ním chodí.",
        "Krížom získava si nebies ríšu skvúcu,",
        "k víťazstvu on vedie Cirkev bojujúcu.",
        "Podobný je slnku, odrazom je dúhy,",
        "dieťa moje, kňaz je všetko,",
        "kňaz je Kristus druhý."
      ]
    }
  ]
}