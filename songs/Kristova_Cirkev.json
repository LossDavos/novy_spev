{
  "title": "Kristova Cirkev",
  "author": "",
  "categories": [
    "cezročné"
  ],
  "song_parts": [
    {
      "type": "verse",
      "lines": [
        "Kristova Cirkev je naša Matka,",
        "mužne ju hájiť vždy budeme.",
        "Ach, koľkým chýba tá náruč sladká,",
        "pre bratov spásu kde nájdeme.",
        "Nešťastných synov vypočuj hlasy,",
        "rozkolu rany, Mária zhoj.",
        "Voláme k Tebe, ku hviezde spásy,",
        "s Rímom, ó, Matka, národy spoj."
      ]
    },
    {
      "type": "verse",
      "lines": [
        "Tu, pod Tatrami, ľud Tvoj sa druží,",
        "by k tebe dvíhal v bolestiach dlaň.",
        "A volal k Tebe, k nebeskej ruži:",
        "Mária dobrá, zem veľkú chráň.",
        "Nepriateľ mocný dietky ti haní,",
        "Mária s nami poď v svätý boj.",
        "Nech tvoja ruka dedičstvo chráni,",
        "s Rímom, ó, Matka, národy spoj."
      ]
    },
    {
      "type": "verse",
      "lines": [
        "Cyril a Metod, Mária, teba",
        "za matku dali všetkým tu nám.",
        "Kráľovná naša, požehnaj z neba,",
        "nech všetci prídu v spoločný chrám.",
        "Daj, Matka dobrá, daj požehnanie,",
        "nech brat náš pozná ovčinec svoj.",
        "Voláme k Tebe o zmilovanie:",
        "s Rímom, ó, Matka, národy spoj."
      ]
    }
  ]
}