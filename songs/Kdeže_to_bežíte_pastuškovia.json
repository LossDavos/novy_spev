{
  "title": "Kdeže to bežíte pastuškovia",
  "author": "",
  "categories": [
    "cezročné"
  ],
  "song_parts": [
    {
      "type": "verse",
      "lines": [
        "Kdeže to bežíte pastuškovia?",
        "Čo to tam nového oči vidia?",
        "Ideme k Betlemu, k Dieťaťu malému,",
        "chceme mu zaspievať piesne nové."
      ]
    },
    {
      "type": "verse",
      "lines": [
        "Kto vám to oznámil v nočnej chvíli,",
        "že ste ovečky opustili?",
        "Spievali anjeli na nebi veselí,",
        "že sa nám narodil Ježiš milý."
      ]
    },
    {
      "type": "verse",
      "lines": [
        "Kto vám to oznámil, povedzte nám,",
        "prečo všetci dary nesiete tam?",
        "To Dieťa – Boží Syn prišlo nás z našich vín",
        "vykúpiť, zachrániť, On je náš Kráľ."
      ]
    },
    {
      "type": "verse",
      "lines": [
        "Ó, milí pastieri, smieme tiež ísť",
        "Dieťatku v jasličkách sa pokloniť?",
        "Poďte, srdcia svoje dajte mu úprimné.",
        "Navždy tak s Ježiškom môžete byť."
      ]
    }
  ]
}